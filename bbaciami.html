<link rel="stylesheet" href="style.css">
<a href="/">Home</a>

<img src="toro picasso.png" class="toro"/>

<h1>Bbaciami</h1>
<br>
<p>Non ci siamo mai incontrati ma affogo nel tuo sguardo. Nemmeno cerco di tornare a galla, mi lascio abbracciare dalle tue emozioni anche se non so quali siano. Non conosco il tuo nome e tu non conosci il mio, ma che importa? Tu sei me e io sono te, forse. Forse non siamo che la stessa persona ma distanti chilometri, in diversi mondi, diverse vite. Non ho ricordo del tuo odore, n&eacute; di quanto sono soffici le tue labbra, n&eacute; quanto profondi i tuoi occhi, n&eacute; quanto dolce o flebile la tua voce. Non ho alcuna informazione su ci&ograve; che sei. Tuttavia ti sento vicino anche se, chiss&agrave; perch&eacute;, non ci siamo mai incontrati.<br />Come se facessi parte di me ti intrufoli nei miei pensieri e mi rubi le parole di bocca. Quando qualcosa mi rimane sulla punta della lingua ma non riesco a ricordarla sei tu, tu solo ad agguantarla come un ladro. Potrebbe essere che la stavi pronunciando in quello stesso istante e cos&igrave; a me ne &egrave; stato sottratto il ricordo per scherzo. Potrebbe essere che vuoi giocare con me e il mio inconscio, magari lo fai con tutti, per noia, magari no. Forse &egrave; solo quello che fai. O potrebbe essere che hai deciso di farmi accorgere della tua presenza, seppur apparentemente incompleta e incomprensibile. Ma anche se cos&igrave; fosse cosa potrei concludere con questa consapevolezza? Potrei darti un bacio con la mente e farlo volare fin l&igrave; dove sei tu, in terra o in cielo, ieri o domani. Non ti intrappolerei con un bacio, sarebbe solo un bacio gentile, ma che te ne faresti, dici? Se non possiamo incontrarci cosa ce ne facciamo di questo bacio? Sarebbe un peccato abbandonarlo al suo destino pensi tu; non sono d'accordo. Talvolta &egrave; pi&ugrave; vero e potente ci&ograve; che non &egrave; davvero di ci&ograve; che &egrave;. E a me piace cos&igrave;.</p>
