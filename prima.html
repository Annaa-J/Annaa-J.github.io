<style>
  body {
    width: 1440px;
    max-width: calc(100% - 32px);
    margin: 0 auto;
    display: block;
    font-family: "Calibri";
  }
  p {
    margin:0;
  }
</style>

<h1>Un pittore esitnto</h1>
<br>
<p>&ldquo;Dove inizia il tuo mare, muore il mio.&rdquo;<br />Dalle grandi finestre spalancate, i cui scheletri azzurri perdevano scaglie di vernice opaca, le tende fluttuavano nella stanza creando figure morbide, candide e gonfie come ninfe d&rsquo;acqua dolce.<br />&ldquo;Che significa, Stella?&rdquo;<br />Stella pos&ograve; lo sguardo sugli stipiti scrostati e si perse a fissare la diramazione di storte stradine infossate tra le isolette di intonaco, riflettendo, prima di rispondergli.<br />&ldquo;Guarda il mare e ti sar&agrave; chiaro.&rdquo;<br />Non c&rsquo;era nessun mare da contemplare, n&eacute; si trovava nelle vicinanze, allora Diego trasse un foglio di carta spessa e rigida dal cassetto e raccatt&ograve; una matita di grafite morbida dal tavolo in legno.<br />&ldquo;Qui &egrave; dove si mescolano.&rdquo; Indicando con la mina acuminata e irregolare il centro del foglio, Diego port&ograve; l&rsquo;attenzione su un&rsquo;area pi&ugrave; raggrinzita e ondulata; la zona si presentava come pochi, piccoli grumi di collinette e valli di carta distribuiti a grappolo nel mezzo della superficie liscia. Sommariamente tracci&ograve; con la punta il contorno di alcuni di essi, le forme nascevano astratte e traballanti, ricordavano la pioggia.<br />&ldquo;Ho pianto ieri notte, non riuscivo a trovare un&rsquo;ispirazione per dipingere, cos&igrave; mi sono arreso.&rdquo; Riapr&igrave; il cassetto sotto il tavolo recuperando un plico di altri fogli da disegno, tutti nelle stesse condizioni, e prese a ripetere il disegno sulla carta bagnata e seccata dalle lacrime; fermatosi al quarto foglio, li dispose sul tavolo uno adiacente all&rsquo;altro, due in alto e due in basso, li volt&ograve; poi uno per volta, leggendone le date scritte velocemente in un angolo sul retro.<br />&ldquo;Ogni sera, seduto su quella sedia di vimini, mi prefiggo di creare un&rsquo;opera che rappresenti ci&ograve; che provo per te attraverso grafite e acquerello, la maggior parte delle volte, per&ograve;, mi ritrovo a osservare per ore questo sfondo bianco che, se non fossero i bordi a delimitarlo, si mangerebbe la stanza in un boccone con la voracit&agrave; di un mendicante. Penso a quanto saresti bella dipinta come una fata minuta e delicata che vortica tra i fiori, ma la mia mano non vuole tracciare linee e resto inerte finch&eacute; il buio non mi costringe ad accendere qualche candela; questo passaggio spezza la mia involontaria meditazione e per un attimo risorgo dall&rsquo;alienazione. Trascorse altre ore anche le stelle graffiano il mio orgoglio brillando impassibili dinnanzi al mio fallimento; impotente guardo la mia creativit&agrave; dissolversi come i bambini sgomenti perdono i palloncini in cielo. Gli stoppini bruciano per permettermi di vedere e la cera si squaglia per ricomporsi in forme grumose e ballerine sui piattini d&rsquo;argento, mentre io rimango inutilizzabile, come una macchina rotta o incompleta. Non posso pensare di funzionare senza che qualcuno mi aggiusti, cos&igrave; mi accorgo di avere fiumi di lacrime che corrono docili sugli zigomi e fino al mento da cui prendono libere il volo verso il centro del foglio, inzuppandolo. Neanche asciugo gli occhi, aspetto che si secchino da s&eacute;, dopodich&eacute; ripongo il risultato del mio lavoro in questo cassetto e me ne vado a dormire.&rdquo;<br />Solo il suono del vento tra gli alberi gli rispose, senza cambiare di intensit&agrave;, come per schernirlo con &nbsp;disinteresse.<br />&ldquo;Qui, entro i contorni che ho delineato, i nostri mari si mescolano, ma, per tutto il resto della tela, non siamo che sconosciuti e le nostre vite si separano come ramoscelli nati in direzioni opposte.&rdquo;<br />Dopo qualche secondo Stella schiuse finalmente le labbra, nessuna emozione traspariva dal suo volto, e nemmeno dal suo spirito.<br />&ldquo;Dici che le tue lacrime sono il tuo tentativo di essere mio marito non solo sulla carta?&rdquo;<br />&ldquo;Dico.&rdquo;</p>
