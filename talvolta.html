<link rel="stylesheet" href="style.css">
<a href="/">Home</a>

<img src="toro picasso.png" class="toro"/>

<h1>Talvolta</h1>
<br>
<p>Piano piano svanisci anche se non ti voglio perdere. Sento aria dentro di me che si muove in correnti, sento vortici che spostano e mettono in disordine i miei ricordi e pensieri, se li intrappolo con le parole non possono scappare, cos&igrave; puoi stare con me senza paura e senza dolore, anche tra cento anni. Posso decidere di mettermi al sicuro dalle bufere, ma preferisco accoglierle e lasciare che mi secchino la pelle e che i pezzi di ghiaccio colpiscano il mio viso. Passeranno, senza essere state vinte, ma prese sul serio e accettate, torneranno, ma pi&ugrave; lievi, perch&eacute; non sono state ignorate, e pi&ugrave; pacifiche, perch&eacute; hanno trovato rifugio che non sia ostile.</p>
<p>Cerco ancora la tua mano a volte, quando sento il cuore cos&igrave; pesante che ho paura sprofondi nel petto fino a scomparire. Cerco la mano che cercavo quando avevo paura, in cui mi sentivo al sicuro, la mano che mi teneva protetta, e riporto la calma stringendo la coperta quasi volessi soffocarla. Ricordo il conforto che mi dava, ma insieme so che non sei qui a stringermi a tua volta.</p>
