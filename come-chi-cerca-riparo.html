<link rel="stylesheet" href="style.css">
<a href="/">Home</a>

<h1>Come chi cerca riparo</h1>
<br>
<p>Passa un venditore ambulante, scarpe stracciate e puzzolenti, capelli scuri e oleosi incollati ai bordi del viso, una guerra di denti in bocca, un naso unto e pieno di bozzi che non si descrivono, da cui compro un bicchiere di anima. Si vende a poco negli ultimi tempi, cos&igrave; mi basta qualche spicciolo per dissetarmi. Chiss&agrave; da dove viene; probabilmente sar&agrave; allungato con le lacrime di qualche stronzo come me, che tanto valeva bermi le mie. Negli occhi del venditore trovo due briciole di luce per essersi guadagnato il pranzo di oggi, misto a qualche avanzo ammuffito trovato nei cassonetti. Nei miei lui non vede niente, sono una derelitta esattamente come lui lo &egrave; per me. Non ho perso il lavoro, non mi manca il cibo, non mi manca una casa, non mi manca nulla, ma sono un vaso di terracotta pieno di lacrime e quando torner&agrave; il sole rimarr&ograve; vuoto, magari qualche residuo salino delle lacrime evaporate e qualche ciglia caduta, per cui mai espressi un desiderio. A lui manca tutto, tranne la brama di vita, il suo sorriso a volte sincero, a volte meschino che usa per corrompere la gente a comprare cianfrusaglie superflue e penose, da quel suo sorriso traspare la speranza che in me ha commesso suicidio.<br />Nella mia citt&agrave; gli sguardi sono importanti, rivelano la tua identit&agrave;, racchiudono la natura del tuo spirito, il mio si perde tra gli altri e viene mangiato, divorato come una preda gi&agrave; ammazzata, facile. Non ho uno scopo, n&eacute; una meta, so che a fine giornata devo tornare a casa, se sono riuscita a lasciarla. Sento un vuoto nelle orecchie, pesante, come se fossi immersa nello spazio tra luna e sole, che poi &egrave; lo stesso vuoto presente tra un atomo della mia mano e uno della tua, non ci toccheremo mai.</p>
