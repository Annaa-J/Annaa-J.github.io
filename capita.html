<link rel="stylesheet" href="style.css">
<a href="/">Home</a>

<h1>Capita</h1>
<br>
<p>&Egrave; veramente sconveniente affermare che l'amore vinca sempre, perch&eacute; l'amore semplicemente non pu&ograve; essere fermato.</p>
<p>Capita, quando un cuore si trova a sprofondare in un baratro ostile alla gioia, malinconico e affamato di disperazione, che egli scelga di chiudere i battenti per un periodo di tempo, in modo da concentrare le sue energie nella scalata del dirupo da cui &egrave; stato spinto all'improvviso. Capita che, come una farfalla si libra per la prima volta in cielo dopo essere uscita dalla crisalide, si senta il bisogno di tornare dentro al nostro bozzolo e respirare, ricostruire e mettere in ordine tutti i pensieri per rimarginare le ferite della caduta. Non si tratta sempre di un percorso severamente distaccato dal dolore e la strada che ci troviamo a percorrere non sempre va nella direzione giusta, capita di tornare indietro, di avere ricadute, non esiste una guarigione dritta e rigida per il dolore; spesso anzi, la strada non sembra nemmeno esistere, non se ne vede la traccia, non se ne capisce l'arrivo e nemmeno la partenza, come se fossimo lanciati in una foresta fitta di esseri sconosciuti. La paura &egrave; predatrice perfetta in questo habitat, stringe il collo delle sue vittime per soffocarle senza ucciderle, con un dito lungo e un artiglio affilato mescola gli ingredienti nel nostro ventre, rivolta gli organi rendendoli un unico pastone di nausea, ne assaggia una cucchiaiata e con soddisfazione torna a mescolare con pi&ugrave; lena. La trachea non sa pi&ugrave; a cosa collegarsi e smette di accettare cibo da trasportare, anche lei chiude i battenti, le uniche attivit&agrave; disponibili sono il pianto e la percezione di fitte lancinanti al petto, come se neanche il cuore capisse quale sia il suo posto e cercasse di divincolarsi dalle sue mansioni strappando vene e arterie. &Egrave; una confusione totale, che non permette distrazioni dalla sofferenza, ti incatena al pavimento in una cella gelida e senza luce, le pareti a volte sono tanto strette da schiacciarti le ossa tra loro come farebbe una bara per neonato a un grosso guerriero, a volte sono cos&igrave; lontane che stenti a credere che esista altro al di fuori di esse. Non hai aiuto, il pi&ugrave; delle volte, sei abbandonato alle tue sole forze, hai con te qualche spada sbriciolata, cocci di vetro, forse ossa di coloro che hai seppellito, pochi doni che non smettono di accompagnarti legati alle tue caviglie, magari un peluche o un ciondolo, e con queste cose devi scavare in una direzione della cella, anche se le sue pareti sono spesse e solide e la puzza di chiuso e di marcio corrode i polmoni. Se vuoi scavare scavi, non ti saranno fornite altre armi oltre a quelle che hai con te, se sei sprovvisto di tutto puoi usare le unghie, o i denti e provare a vincere, arrivare di fuori, liberarti; ma pu&ograve; darsi che tu non abbia sempre il coraggio di brandire un'arma, pu&ograve; darsi che tu non riesca nemmeno a vedere quelle che hai a disposizione nel buio, se non tasti le superfici con le mani, a rischio di tagliarti, e di conseguenza c'&egrave; chi non esce dalla cella e rimane incatenato a un dolore per sempre. C'&egrave; chi non fa altro nella vita che incatenarsi in celle sempre pi&ugrave; grandi, sempre pi&ugrave; strette, tutte intrecciate tra loro, complici e assassine e c'&egrave; chi si ritrova bloccato e sparisce. Nessuno pu&ograve; pi&ugrave; vederti se le pareti delle tue celle sono numerose, nessuno pu&ograve; aiutarti, talvolta sei morto prima di saperlo, te ne accorgi dopo perch&eacute; cerchi di guardare fuori come ogni giorno e vedi il tuo corpo solo in un cimitero, magari ti avranno fatto un funerale, magari in grande per ricordarti, onorarti e piangerti, magari no, t'hanno buttato l&igrave; e hanno detto una preghiera quelli delle pompe funebri. Questo non si sa, perch&eacute; te ne accorgi dopo.</p>
