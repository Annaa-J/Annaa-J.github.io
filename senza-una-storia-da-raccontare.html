<link rel="stylesheet" href="style.css">
<a href="/">Home</a>

<img src="toro picasso.png" class="toro"/>

<h1>Senza una storia da raccontare</h1>
<br>
<p>Non c&rsquo;&egrave; vita, non c&rsquo;&egrave; respiro pi&ugrave; profondo del tuo. Non sapremo salvare.</p>
<p>Mi sono fermata, ho me mani paralizzate e gli occhi fissi su un muro di cartapesta travestito da marmo, non mi lascia uscire, sono in un tunnel blu di inerzia dove la mia forza non vale niente contro la grandezza della delusione del rammarico, ho solo frustrazione che taglia i legamenti delle mie caviglie. Provo ad alzarmi ma &egrave; impossibile, sono un&rsquo;altra persona, devo ripartire da zero, sono entrata nel corpo di un&rsquo;altra persona, non sono io, mi sento altrove, non sono presente, sono in un posto che non conosco circondata da persone mai viste che fingo di ricordare. Sono nulla, se ieri avevo un nome oggi l&rsquo;ho perso, &egrave; solo un numero e una scritta che non ha significato, un accessorio, non lo ricordo. Oggi non ricordo il mio nome perch&eacute; quello che mi danno non &egrave; il mio e non trovo quello vero, non posso essere questo personaggio e sento un&rsquo;altra persona dentro di me. Vorrei solo riprendere il controllo di me stessa, i cambiamenti non possono distruggere cos&igrave; tanto, non lo accetto, &egrave; uno scherzo o un gioco, &egrave; uno scambio, qualcuno si &egrave; preso la mia vita e io rivoglio la mia gioia, la mia fantasia, mi &egrave; stata rubata e ora mi trovo in un&rsquo;anima stupida, incapace, insensata, insensibile. Ho paura, tremo, non c&rsquo;&egrave; pi&ugrave; emozione pura, solo risentimento, fuga, sto scappando. Scappo da me stessa e questo &egrave; l&rsquo;errore pi&ugrave; grande che abbia mai commesso, avevo promesso che non avrei mentito a me stessa, avevo giurato che sarei stata onesta, e voi mi avete fatto mentire, mi avete resa schiava, mi avete cambiata. Non lo accetto, mi avete trasformata in una persona sterile, asettica, vuota di vita e senza un vero sorriso, senza una storia da raccontare. Senza una storia da raccontare. Senza una storia da raccontare. Senza una storia da raccontare. Senza una storia da raccontare. Come se non avessi nulla da raccontare, come se non avessi un fiume di lacrime da raccontare, come se non avessi uno tsunami di lava pronto a travolgere il mondo se lasciato scorrere al giusto momento, come se non potessi raccontare, come se non ne fossi capace. Ho riflettuto, ho scavato, ho raschiato e rischiato, ho grattato con le mie unghie il fondo della cella che era scavata intorno a me perch&eacute; era possibile uscire dall&rsquo;altra parte del mondo con la forza, mentre non avevo la capacit&agrave; di arrampicarmi. Ho preso la strada pi&ugrave; lunga e difficile, mi sono confrontata con me stessa, ho raccolto tutte le forze che non avevo, le ho condotte in un imbuto e le ho schiacciate per farle diventare qualcosa, una briciola. E ho scavato, ho scavato, mamma, giuro che ho scavato a fondo attraverso ogni superficie, ogni roccia e nella sabbia, ho scavato attraverso la lava e il magma, ho ustionato il mio corpo che non poteva sopravvivere e ne ho usato un altro, ho dovuto recuperarlo trovandolo nel nulla, l&rsquo;ho tratto dalle tenebre, difatti ora &egrave; difettoso e non ha molto da dire, devo costringerlo io, come ho dovuto spingerlo con energie inesistenti ad attraversare il nucleo della terra duro come mille diamanti e costringerlo a resistere al caldo, ai graffi, alle botte, ha perso le unghie scavando, si sono consumate le dita e poi le mani, ha sviluppato calli ovunque, anche sulla lingua, per quanto forte la mordeva, non doveva trasparire dolore, doveva sopportare ogni fatica, ogni ferita. Mi ha portata oltre il centro della terra, mamma, ce l&rsquo;ha fatta, ed &egrave; stato felice, ha visto un obiettivo in fase di azione.<br />Mi sono chiesta se potessi scrivere qualcosa di pi&ugrave; specifico, di pi&ugrave; personale, intimo e privato. Mi sono chiesta come arrivare a un cuore e non ho saputo tenerlo vivo, l&rsquo;ho lasciato appassire, non per mia colpa o mia svista, l&rsquo;ho lasciato ferirmi e colpirmi e colpirmi e spingermi e allontanarmi e colpirmi. Ho dovuto fare da sola, mamma, il caos che ho creato non era evitabile, ho provato di tutto, ho dato il massimo, tutte le forze che non avevo le ho date a te perch&eacute; mi portassi via, fuori dal tunnel che ho scavato nel suolo e che mi tiene prigioniera. Mi hai condotta lungo la direzione pi&ugrave; lunga, quella breve era impraticabile, e mi hai portata in un punto da cui avrei dovuto risalire, al centro, nel cuore, sotto il pesante involucro della terra, mamma, sono dovuta scendere fino alle origini, fino al nucleo di ogni origine, sono scesa negli inferi dove tutto ebbe inizio, un&rsquo;ecatombe. Ho sentito quanto pu&ograve; essere dura la roccia e quanto pu&ograve; essere caldo il mondo, ho provato il dolore della solitudine nella fatica, ho sudato tutta l&rsquo;acqua che avevo in corpo.</p>
<p>Sostengo di non aver usato il mio corpo per tutto questo, non rivendico questa virt&ugrave;, non ho mai avuto questa forza, non era mia una tempo; l&rsquo;ho rubata, o me l&rsquo;hai data tu, con questo nuovo corpo che piange e non si vede, che si strappa a morsi la lingua e non apre la bocca. Questo corpo morto che &egrave; pi&ugrave; forte di me e mi porta ai posti di partenza. Dal centro mi lascia la parte pi&ugrave; difficile: una volta scesi si risale, e io ho salito, ho affondato le braccia monche nel metallo fuso e scrostato il tetto sopra la mia testa per poter passare arrampicandomi spingendo i piedi sulle pareti, non potevo mollare nemmeno per un attimo o sarei ripiombata sul fondo, al centro, al punto di partenza. Questo l&rsquo;ho fatto da sola, mamma, ho fatto ci&ograve; che nemmeno potevo, ho superato tutto, ho distrutto ogni lastra di roccia e cemento e ogni ammasso di metallo, ho nuotato risalendo nella lava e finalmente ho bucato la terra con la testa. Ho guardato in alto e c&rsquo;era il cielo, ho guardato in alto e c&rsquo;eri tu, ancora. Mi hai riportata da te riportandomi in vita, anche se sei morta, hai fatto in modo di rivedermi dandomi quello che tu non hai, quello che ti hanno tolto coloro che scrivono la storia del mondo, ma che non sono riusciti a fare con me, perch&eacute; li hai ingannati e prima di andare mi hai dato tutto.</p>
<p>Non perder&ograve; di nuovo, lo prometto, e non sar&ograve; ancora cos&igrave; debole come lo sono stata prima. Avr&ograve; il coraggio di una tigre che difende i suoi cuccioli e prender&ograve; ci&ograve; che tocco per trasformarlo in meraviglia, per trasformarlo in amore. Prender&ograve; la morte per trasformarla in rivincita, avr&ograve; la vita e sar&ograve; pura ed elegante nel sorriso, scombussolata e caotica nel tragitto, non c&rsquo;&egrave; bisogno di avere sempre una strada, talvolta posso seguire il mio naso e farmi condurre dalle parole come se fossero linfa che scorre nelle venature di un albero. Vorrei un albero gigantesco, colossale, che possa reggere il peso del mio cuore quando viene fatto a pezzi e che riesca a curare e ricomporre tutti i suoi battiti, e vorrei che riesca a reggere il suo peso quando ha tanta gioia da impazzire, vorrei.</p>
