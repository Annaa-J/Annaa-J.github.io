<link rel="stylesheet" href="style.css">
<a href="/">Home</a>

<img src="toro picasso.png" class="toro"/>

<h1>Stupida metro</h1>
<br>
<p>Sta arrivando la metro ma decido di non prenderla, rimango a guardarla correre via da me. 4 minuti, ne passa una seconda, la vedo allontanarsi con stizza, insolente. Salgo sulla terza, c'era meno gente e non &egrave; scappata, mi giustifico. Non ho voglia di leggere oggi, lo faccio sempre ma oggi mi basta la musica, ho gi&agrave; troppe lacrime che vorrebbero uscire e preferisco questa inerzia. Stanno tutti al telefono, e pensano io che sia come loro, sicuramente, &egrave; anche probabile che sia cos&igrave;, mi dispiace, voglio solo scrivere. Se sto qui mi fa meno paura, soffro di pi&ugrave; ma pi&ugrave; dolcemente. Un serpente si contorce nella mia gola ma lo mando gi&ugrave;, ancora una volta, sale un ragazzo con i capelli rosa e un berretto nero, penso a Timmy turner visto da un daltonico. Sembra la tinta che feci anni fa, quando sembravo una fatina. Il controllore davanti a me scende a Zara, avevo la tessera di mia sorella, non mi ha chiesto nulla.</p>
