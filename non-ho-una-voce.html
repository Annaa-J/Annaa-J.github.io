<link rel="stylesheet" href="style.css">
<a href="/aaaindex.html">Home</a>

<img src="toro picasso.png" class="toro"/>

<h1>Non ho una voce</h1>
<br>
<p>Non ho una voce, come se fossi immersa nell&rsquo;acqua e potessi sputare solo bollicine, non ho un odore, come se fossi bagnata dall&rsquo;acquaragia e ne acquisissi il tanfo tossico, non ho un colore, come se fossi stata trascinata nella candeggina e perdessi ogni sfumatura, non ho una forza, come se fossi ricoperta da metri di terra e ne fossi schiacciata, tanto da impedirmi di agire, tanto da soffocare il mio pensiero, non ho un corpo, come se fosse stato cancellato con una gomma o disperso nell&rsquo;acido; come se un fantasma cercasse di accarezzare il tuo bel volto. Come se la mia mano volesse prendere le tue labbra in prestito, e con dolcezza portarsele al cuore tenendole al caldo, come se i miei occhi volessero sfiorare il sorriso nei tuoi e rapirlo per sempre, conservarne la gioia innocente, come se le mie dita volessero tracciare la delicatezza dei contorni del tuo corpo, amorevole e accogliente, come se le mie ciglia desiderassero avvicinarsi alle tue e baciarle, come se i miei denti volessero mordere la tua carne per gioco, come se le mie corde vocali volessero corteggiare le tue orecchie e vibrare per loro, nel modo pi&ugrave; affascinante e lieto, come se le mie palpebre si divertissero ad alzarsi per guardare dentro le tue emozioni con una sincerit&agrave; che ti impedisce di nasconderle e abbassarsi per guardare dentro le mie; mentre siamo cos&igrave; vicini che se la mia bocca bramasse te, il tuo sguardo, le tue mani, la mia vita chiamasse te per nome per condurti da me&hellip; come se i miei fianchi si posassero con timidezza nella tua presa, come se volessi afferrarti e stringerti, come se le mie braccia volessero portarti sempre pi&ugrave; vicino, come se la mia fronte volesse poggiarsi sulla tua, sentendola, sentendoti, accogliendoti, tenendoti stretto, permettendoti di scoprirmi, spogliarmi, guardarmi, come se il mio pianto cercasse il sollievo in un tuo bacio, come se fosse possibile amarsi. Come se fosse possibile essersi amati e non amarsi pi&ugrave;, come se si volesse amarsi ancora, ma seppelliti e fantasmi. Come se non fosse bastato un sorso, una volta assaggiato il tuo dolore, una volta bevute le tue lacrime, sorrette le tue mani, cullato il tuo animo quando si &egrave; sentito perso. Come miele e piume ci siamo amati e come nubi e fantasmi non potremo pi&ugrave; toccarci o fulmini e tempesta si scateneranno. Quindi accetto di non avere pi&ugrave; voce, se con lei non potr&ograve; urlare il tuo nome, accetto di non avere un odore, se non vorrai sentirlo, di non avere colore, se non potrai vederlo, non avere forza, se non ti potr&agrave; sostenere, non avere un corpo, se non potr&agrave; giacere con il tuo.</p>
