<link rel="stylesheet" href="style.css">
<a href="/">Home</a>

<img src="toro picasso.png" class="toro"/>

<h1>Brucia</h1>
<br>
<p>Imperversano le fiamme, si diramano e insinuano tra i vicoli della citt&agrave;, in ogni strada, parco, piazza. Non un singolo quartiere &egrave; sopravvissuto, la cenere cosparger&agrave; presto o tardi ogni superficie. Ormai, qualora la tragedia avesse risparmiato qualche essere vivente nel raggio di chilometri, dovrebbe essere ben lontano, considerata la rapidit&agrave; con cui l&rsquo;improvvisa vampata ardente si &egrave; abbattuta su Canasta. Il territorio &egrave; irrimediabilmente deturpato, irrecuperabili vite bruciate senza preavviso.<br />Fuoco vivo scuote l&rsquo;anima degli oggetti e li porta con s&eacute; nella sua danza frenetica e terribile, come se donasse loro raziocinio e libero arbitrio da manicomio. Tende e lampade diventano presto burattini impazziti di luce, i tappeti circhi infernali dalle fiamme colorate, ogni soprammobile prende improvvisamente vita agitandosi come pervaso da follia di sofferenza, come se patisse il dolore esibendosi in un rito dannato. Esalano gas tossici e urticanti, letali per chiunque li inali. Le insegne dei locali si schiantano a terra frantumandosi e bloccando le uscite, dai cavi elettrici in vista schizzano scintille micidiali, il frastuono sarebbe insopportabile, se qualcuno potesse sentirlo. In una manciata di ore i primi palazzi iniziano a crollare sprofondando su se stessi, afflosciandosi come pasticcini bruciacchiati ma non abbastanza cotti all&rsquo;interno, non ha retto l&rsquo;impasto, &egrave; un peccato.<br />La sorte che si riversa sui corpi umani &egrave; opposta, la natura assassina del fuoco ingurgita le loro vite masticandole piano, senza fretta, come cicche di qualit&agrave; scadente. A incenerirsi immediatamente sono i capelli, le ciglia, le sopracciglia, i peli, quelli si volatilizzano all&rsquo;istante, cos&igrave; da causare ustioni permanenti alla cute sottostante. Appena un istante pi&ugrave; tardi anche i vestiti prendono fuoco e si incollano alla pelle che &egrave; pi&ugrave; lenta a infiammarsi. Per chi indossa gioielli o accessori in metallo la sofferenza &egrave; peggiore, se &egrave; concesso un paragone in situazioni simili; le collane incandescenti della signora Anita marchiano il suo collo che le ingloba sottopelle. Dopo poco la pelle stessa comincia a colare sciolta dall&rsquo;immenso calore, come una torta in forno risulta lucida e si riempie di bolle che scoppiettano, cos&igrave; fa il primo strato di epitelio che riveste tutti gli abitanti della citt&agrave;. Persone di ogni et&agrave; e ceto sociale si ritrovano mutilate, le labbra fuse insieme, le palpebre ustionate si squagliano e del naso non rimane che un varco ambiguo con protuberanze penzolanti. Le fiamme disinfettano e annientano instancabilmente, divorano impiegati statali al lavoro, casalinghi, disoccupati, anziani in panciolle distratti a guardare la televisione, barboni alla stazione, bambini e bambine all&rsquo;asilo, a scuola, o addormentati, ladruncoli e spaccini di piazza, mancati madri e padri in sala parto, medici, ragazzi in macchina per una sveltina, notai seriosamente vestiti, disgraziati alcolizzati, cagnolini con il pedigree e senza, tossici, ballerini e prostitute; nemmeno ai corpi gi&agrave; in decomposizione nelle bare del cimitero &egrave; riservato un trattamento speciale. Qualche unghia inizia a svincolarsi dal suo incavo e finisce a terra, i tumefatti giacciono in pozze di liquido incandescente che un tempo costituiva i loro apparati vitali ben disposti e organizzati, le loro vene e arterie, le loro terminazioni nervose, le loro ghiandole e muscoli, tendini, legamenti, cartilagini. Una volta consumato anche il combustibile degli organi interni, dei corpi non rimangono che scomposti scheletri anneriti e un&rsquo;accozzaglia di denti sparsi e, talvolta, protesi dissestate e deformate; ma le fiamme non sono nemmeno lontanamente sazie e proseguono a sfamarsi della citt&agrave;.<br />Agonia dolce, calda di potere. Ristoratrice, sorella.<br />Il passato di Canasta cela tanto travolgenti rivolte quanto feroci e drastiche repressioni da parte del governo dispotico del sindaco; i trascorsi oscuri degli affari della maggior parte degli aristocratici locali non tardarono a corrompere la fetta pi&ugrave; elevata e distinta della borghesia. I traffici di carichi di eroina coltivata nelle terre disseminate come lentiggini intorno alla citt&agrave; si svolgevano a cielo aperto e vi si appellava come &ldquo;Passaggi&rdquo;, per i fattorini pi&ugrave; piccoli si parlava invece di &ldquo;Staffette&rdquo;. Nessuno, per secoli, ebbe mai abbastanza fegato da riuscire a rovesciare questa quotidianit&agrave;</p>
