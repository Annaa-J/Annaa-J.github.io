<link rel="stylesheet" href="style.css">
<a href="/aaaindex.html">Home</a>

<img src="toro picasso.png" class="toro"/>

<h1>Prendimi</h1>
<br>
<p>Cosa fare quando non senti l&rsquo;anima nel cuore?<br />Provo fatica nel ricercarmi, nel darmi attenzioni, provo pudore, ho paura di non meritare, ho timore di odiare. Complicare mi riesce meglio, stravolgere, rinunciare, ferire, non ho forze per mantenere l&rsquo;equilibrio, serve cura, costanza, decisione, passione. Mi dimentico, abbandono, trascuro, non sono un oggetto, n&eacute; una macchina, non devo essere perfetta, ma non mi ci avvicino neanche un po&rsquo;, non sono nemmeno giusta o sufficiente. Non sono speciale o anormale, non sono indimenticabile, instancabile, invincibile, non sono apatica, solo sensibile. Sembra sempre tutto diverso, meno peggio, meno grigio, da fuori, sembra tutto pi&ugrave; leggero, per questo non ti toglier&ograve; il respiro. Lascer&ograve; una porta socchiusa e aspetter&ograve; nel mio giardino la morte. In silenzio, con pazienza, risoluta arriverai, per lasciarmi in un bocciolo pi&ugrave; morbido hai fatto tanta strada, solo per venire da me. Sei una principessa coperta di fiori, si arrampicano su di te felci e farfalle, brilla la rugiada tra le tue ciglia, sei incantevole; mi culli la mano senza un tocco, solo corrente, nuvola bianca, brillanti di sole i mille colori mi mostri del volto, non sono degna di aprire gli occhi, non resterai per molto. Sento un profumo di miele fatato, fresco ruscello di bosco bagnato, sorriso di labbra colore del vino, sorriso di labbra sollievo mattino, perdo i ricordi profondi nel mare, sciogli i pensieri togliendo ogni male, liberi il fiato dal cappio brutale, lascio che sia tu a trovarmi dormire.</p>
